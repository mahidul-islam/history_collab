এ ব্যাপারে কারাে কোন দ্বিমত নেই যে, খ্রিস্টীয় ষষ্ঠ শতাব্দী ছিল মানব ইতিহাসের সর্বাধিক অন্ধকারময় ও অধঃপতিত যুগ। শতাব্দীর পর শতাব্দী ধরে মানবতা যেভাবে অধঃপতন ও অবনতির দিকে ধাবিত হচ্ছিল এ সময় সে তার চূড়ান্ত সীমায় গিয়ে উপনীত হয়েছিল। গােটা বিশ্বে এমন কোন শক্তি ছিল না যা এই পতনােন্মুখ মানবতাকে হাত ধরে তাকে ধ্বংসের অতল গহ্বর থেকে রক্ষা করতে পারে। অধঃপতনের গতি প্রতিদিনই দ্রুত থেকে দ্রুততর হচ্ছিল। এই শতাব্দীতে মানুষ আল্লাহকে ভুলে গিয়ে অবশেষে একদিন নিজেকেও ভুলে বসেছিল। মানবতা যখন মরণ যন্ত্রণা যন্ত্রণায় কাতরাচ্ছিল। দুনিয়া তার যাবতীয় সাজ সরঞ্জাম নিয়ে ধ্বংসের গর্তে নিক্ষিপ্ত হতে চলেছিল, ঠিক তখনই আল্লাহ  তাআলা মুহাম্মাদুর রাসূলুল্লাহ সাল্লাল্লাহু আলাইহি ওয়াসাল্লামকে ওহী এবং রিসালাত সহ প্রেরণ করেন যাতে তিনি  এই মুমূর্ষ মানবতাকে নবজীবন দান করেন এবং অন্ধকার থেকে আলোর দিকে নিয়ে আসেন। 

"আলিফ-লাম-রা, এই কিতাব এটা তোমার উপর অবতীর্ণ করেছি যাতে করে তুমি মানবজাতিকে তাদের প্রতিপালকের নির্দেশক্রমে বের করে আনতে পারো অন্ধকার থেকে আলোকে তার পথে যিনি পরাক্রমশালী, প্রশংসারহ" (আল-কুরআন, ১৪:১)

"যে তাদের সৎ কাজের নির্দেশ দেয় ও অসৎ কাজে বাধা দেয়, যে তাদের জন্য পবিত্র বস্তু বৈধ করে  এবং অপবিত্র বস্তু অবৈধ করে এবং যে মুক্ত করে তাদেরকে তাদের গুরুভার  থেকে এবং শৃংখল থেকে যা তাদের উপর ছিল" (আল-কুরআন, ৭:১৫৭)

তার আবির্ভাব মানবজাতিকে নবজীবন, নবশক্তি, নতুন ঈমান, নবপ্রত্যয়, নতুন বংশধারা নতুন কৃষ্টি-সংস্কৃতি নতুন সমাজ দান করে। জাহিলিয়াত ইসলামের মাঝে যে ব্যবধান ছিল এর থেকে বড় কোন ব্যবধান নেই কিন্তু এই ব্যবধান যে দ্রুততার সাথে অতিক্রান্ত হয় দুনিয়ার বুকে আরো কোনো নজির নেই দুনিয়া তারই নেতৃত্বে এই দীর্ঘ সফলভাবে অতিক্রম করেছিল এবং জাহেলিয়াত থেকে ইসলামের দিকে উত্তরণ ঘটেছিল। 

খ্রিস্টীয় ষষ্ঠ শতাব্দীতে দুনিয়া এক দো-মাথা পথের ওপর দাঁড়িয়েছিল। সে পথ দুটোই ছিল। তার একটা হলাে, আরবের লােকেরা তাদের জানমাল তথা জীবন-সম্পদ, সন্তান-সন্ততি ও সকল প্রিয়তম বস্তুকে বিপদের মুখে ঠেলে দিয়ে সম্মুখে অগ্রসর হবে এবং দুনিয়ার সর্বপ্রকার উৎসাহবর্ধক ও আকর্ষণীয় জিনিস থেকে মুখ ফিরিয়ে নিয়ে সামাজিক কল্যাণের পথে নিজেদের সব পুঁজি কুরবান করে দেবে। এর ফলে দুনিয়ার ভাগ্যে সৌভাগ্য লাভ ঘটত এবং মানবতার ভাগ্যের পরিবর্তন হতাে, জান্নাতের প্রতি আগ্রহ ঠেলে উঠত, ঈমানের প্রভাত সমীরণ প্রবাহিত হতাে অথবা তারা নিজেদের কামনা-বাসনা, কাক্ষিত আনন্দদায়ক বস্তুসামগ্রী, নিজেদের ব্যক্তিগত আরাম-আয়েশ ও ভােগ-বিলাসকে মানবতার সুখ-সৌভাগ্যের ও কল্যাণের মুকাবিলায় অগ্রাধিকার দিত। এমতাবস্থায় দুনিয়া গােমরাহী, পথভ্রষ্টতায় ও দুর্ভাগ্যের পচা ডােবায় তলিয়ে যেত এবং গাফিলতি ও মাতলামীর মধ্যে পড়ে থাকত। কিন্তু আল্লাহ তাআলা মানুষের কল্যাণ চাচ্ছিলেন। এজন্যই তিনি আরবদের মধ্যে আশা ও উদ্দীপনার সঞ্চার করলেন। মুহাম্মাদুর রাসূলুল্লাহ সাল্লাল্লাহু আলায়হি ওয়া সাল্লাম তাদের মধ্যে ঈমানের রূহ সৃষ্টি করলেন এবং তাদেরকে আখেরাত ও এর অপরিমেয় সওয়াবের উৎসাহ দিলেন। এর ফলে তারা নিজেদেরকে মানবতার নিমিত্ত উৎসর্গ করবার জন্য পেশ করল এবং আল্লাহ তাআলার পক্ষ থেকে সওয়াবের প্রতিশ্রুতি ও মানব জাতির সুখ-সৌভাগ্যের আশায় তারা দুনিয়ার যাবতীয় আরাম-আয়েশ থেকে চোখ বন্ধ করে নিজেদের জানমাল আল্লাহর রাস্তায় ঠেলে দিল এবং সে সমস্ত জিনিস থেকে মুখ ফিরিয়ে নিল যেগুলাের দিকে মানুষ লােভাতুর দৃষ্টিনিক্ষেপ করত। তাঁরা পরিপূর্ণ একাগ্রতা, নিষ্ঠা ও সততার সাথে নিজেদের জান-মাল আল্লাহ্র রাস্তায় বিলিয়ে দিল এবং মেহনত করল। তখন আল্লাহ তাআলা তাঁদেরকে দুনিয়া ও আখেরাতের সর্বোত্তম পুরস্কারে ভূষিত করলেন। “আর আল্লাহ সৎকর্মশীল বান্দাদেরকে ভালবাসেন।”

নবী করীম সাল্লাল্লাহু আলায়হি ওয়া সাল্লাম তৈরি করলেন এমন এক শক্ত ও মজবুত জামাত। যেই জামাত ছিল এক বিশাল ইসলামী উম্মাহর বুনিয়াদ।এই জামাতের আবির্ভাব এমন এক কঠিন। সংকট সন্ধিক্ষণে হয় যখন দুনিয়া জীবন-মৃত্যুর মাঝে দোল খাচ্ছিল। এই জামাত এসে তার জীবন-যিন্দেগীর পাল্লাটা ঝুঁকিয়ে দিল এবং সেই সব সমূহ বিপদ দূর করে দিল যা তার সামনে ছিল। এই জামাতের আবির্ভাব পুনরায় মানব জাতির দৃঢ় অস্তিত্বের স্বার্থে অপরিহার্য ছিল। 

তারা সুখে-দুঃখে সর্বাবস্থায় রসূলুল্লাহ ﷺ-এর আনুগত্য করতেন। যে অবস্থায় থাকুন না কেন, তারা আল্লাহর রাস্তায় ঝাঁপিয়ে পড়তেন। এসব লােক রসূলুল্লাহ ﷺ-এর সাথে দশ বছরে সাতাশ বার জিহাদের জন্য বেরিয়েছেন এবং তাঁর হুকুমে শতাধিক অভিযানে গমন করেছেন। তাঁদের পক্ষে দুনিয়ার সঙ্গে সম্পর্কহীনতা খুবই সহজসাধ্য বিষয়ে পরিণত হয়েছিল। পরিবার-পরিজনের জন্য দুঃখ-কষ্ট ও বিপদ-আপদ সহ্য করায় তারা অভ্যস্ত হয়ে গিয়েছিলেন। কুরআন করীমের আয়াত সেই সব অসংখ্য বিধান (আহকাম) নিয়ে আসে যা প্রথম থেকে তাদের পরিচিত ছিল না। নিজের সম্পর্কে, ধন-সম্পদ সম্পর্কে, সন্তান-সন্ততি, পরিবার-পরিজন ও খান্দান সম্পর্কে আল্লাহর আহকাম নাযিল হয় যা পালন করা খুব সহজসাধ্য ছিল না। কিন্তু আল্লাহ ও তাঁর রসূলের প্রতিটি কথা মেনে নেয়া তাদের অভ্যাসে পরিণত হয়ে গিয়েছিল। শিরক ও কুফরের গিট যখন খুলে গেল। তখন আর যেসব গিট ছিল সেগুলাে হাত লাগাতেই খুলে গেল। 

আল্লাহর রসূল ﷺ একবার যখন তাঁদের ঈমানের জন্য মেহনত করলেন, এরপর প্রতিটি আদেশ-নিষেধ ও প্রতিটি নতুন হুকুমের জন্য স্থায়ী চেষ্টা-সাধনা ও মেহনত করার আর প্রয়ােজন রইল না। ইসলাম ও জাহেলিয়াতের প্রথম সংঘর্ষে ইসলাম জাহেলিয়াতের ওপর বিজয় লাভ করে। এরপর প্রতিটি ক্ষেত্রে প্রতিবার নতুন সংঘর্ষের আর প্রয়ােজন অবশিষ্ট রইল না। ঐসব লোেক তাদের হৃদয়-মনসহ, তাদের হাত-পাসহ, নিজেদের রূহ নিয়ে ইসলামের আঁচল তলে এসে গেল। তাদের সামনে যখন সত্য প্রকাশিত হয়ে গেল তখন রসূলুল্লাহ ﷺ-এর সঙ্গে তাদের আর কোন টানাপােড়েন থাকল না, থাকল না কোন সংঘাত। তাঁর সিদ্ধান্তে তাঁদের আর কখনাে মানসিক অথবা আত্মিক দ্বিধা-দ্বন্দ্ব দেখা দিত না। কোন বিষয়ে তিনি যেই সিদ্ধান্ত দিতেন, তাতে তাদের এতটুকু মতানৈক্যের অবকাশ থাকত না। এঁরা ছিলেন সেই সব লােক যারা আল্লাহর রসূল (স)-এর সামনে নিজেদের গােপন ত্রুটি-বিচ্যুতির কথা অকপটে স্বীকার করেছেন এবং কখনাে হদযােগ্য পদস্থলনে লিপ্ত হলে নিজেদের দেহকে হদ ও শাস্তির জন্য পেশ করে দিয়েছেন। মদ পান নিষিদ্ধ সম্পর্কিত আয়াত নাযিল হয়েছে। উথলে ওঠা পানপাত্র হাতে। আল্লাহর হুকুম তাঁদের ভীত-সন্ত্রস্ত অন্তর, ক্লেদাক্ত ঠোট ও পানপাত্রের মাঝে বাধার প্রাচীর হয়ে দাড়িয়ে গেল। এরপর আর কি! হাতের সাহস হয়নি ওপরে ওঠার। তৃষ্ণার্ত ঠোট যেখানে ছিল সেখানেই শুকিয়ে গেছে । মদের পেয়ালা ভেঙে ফেলা হয়েছে। আর মদীনার অলিগলি ও নালাগুলােতে মদের স্রোত বয়ে গেছে।

আজ দুনিয়া পেছনে হটতে হটতে আবার সেই একই জায়গায় গিয়ে উপনীত হয়েছে যেখানে সে খ্রিস্টীয় ৬ষ্ঠ শতাব্দীতে ছিল। আজ আবার দুনিয়া সেই একই রূপ দোমাথা রাস্তার ওপর দাঁড়িয়ে যেই দোমাথা পথের ওপর রসূলুল্লাহ ﷺ-র আবির্ভাবের সময় ছিল। আজ আবার প্রয়ােজন দেখা দিয়েছে, একটি জাতি আবার ময়দানে নেমে আসবে এবং পুনরায় দুনিয়ার ভাগ্য বদলাবার জন্য জীবনের বাজী ধরবে এবং নিজেদের যাবতীয় আরাম-আয়েশ ও সম্পদ-সামর্থ্য, দুনিয়ার নেমত, উন্নতি ও প্রাণ-প্রাচুর্যের অন্তহীন সম্ভাবনা ও সুখ-সৌভাগ্যের উপকরণরাজিকে বিপদের মাঝে ঠেলে দেবে যাতে দুনিয়া সেই বিপদ-মুসীবত থেকে নাজাত পায় যেই বিপদ-মুসীবতে সে গ্রেফতার এবং পৃথিবীর চিত্র পাল্টে যায়।

"আসুন জানার চেষ্টা করি কিভাবে রসূলুল্লাহ ﷺ এই অসাধ্য সাধন করেছিলেন। জানুন আপনার অস্তিত্বের শিকড়। জানুন নিজ গৌরব ইতিহাস।" (সিরাহ টিম এর পক্ষ থেকে সংযোগকৃত)

- আবুল হাসান আলী নদভি (মুসলমানদের পতনে বিশ্ব কী হারালাে)